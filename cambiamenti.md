# Modifiche e Integrazioni - 23 Febbraio 2026

## 1. Navbar & Navigazione
- [ ] Rinominare la voce "Nautica" in "Smart Port" nella Navbar.
- [ ] Rinominare la voce "Risorse" in "Use Case" nella Navbar.

## 2. Homepage (HP)
- [ ] **Sezione 'Perché Ulisses'**: Ripristinare la versione precedente con il "vs" (es. "Perché Ulisses è diversa").
- [ ] **Sezione 'In quale scenario operi'**: Aggiungere una card per "Smart Port" che reindirizzi alla pagina dedicata alla nautica.
- [ ] **Nuova sezione CTA (sotto 'In quale scenario operi')**: Aggiungere un nuovo blocco testuale.
  - Testo: "Non ti ritrovi in nessuno di questi scenari? Ogni sfida di localizzazione è unica. Raccontaci la tua e scopriamo insieme come Ulisses può aiutarti."
  - Bottone CTA: "Parla con un esperto" (link ai contatti).
- [ ] **Sezione Partner**: Aggiungere il logo di "Confindustria Varese".

## 3. Pagina Tecnologia
- [ ] **Sezione 'Scegli l'architettura'**: Disabilitare/rimuovere l'animazione al clic sulle tre opzioni di architettura.

## 4. Pagina Use Case (Knowledge Hub / Risorse)
- [ ] **Rinomina Categoria**: Ripercuotere la modifica globale da "Smart Parking" a "Smart City" (titoli e riferimenti).
- [ ] **Categoria Smart City**: Eliminare l'ultimo use case presente in questa categoria.
- [ ] **Bug Visivo 'Logistica'**: Sistemare il contrasto o il layout affinché il nome "Ulisses" sia visibile sullo sfondo blu.
- [ ] **Cover degli Use Case**: Applicare dinamicamente il colore gradientato specifico della categoria alle singole copertine degli use case (es. Blu scuro per Ferroviario, Blu chiaro per Logistica, ecc.).


-----


NUOVI USE CASE

SMART CITY

Use Case 1
I dispositivi medici ci sono… ma quando servono non si trovano
In un ospedale, defibrillatori, pompe infusionali, ventilatori e barelle si spostano continuamente tra reparti, magazzini e aree di intervento. Sulla carta risultano disponibili. Nella pratica diventano invisibili.
Vuoi misurare quanto tempo viene perso ogni giorno a cercare asset critici?
→ Richiedi un assessment
La Sfida
Il problema non è semplicemente “trovare un dispositivo”. È l’effetto domino: ritardi clinici, frizione tra reparti, utilizzo inefficiente delle attrezzature, costi duplicati.
Quando si prova a introdurre strumenti di tracciamento poco affidabili, emerge la vera criticità:
se il dato non è stabile e preciso, il personale smette di usarlo.
In un contesto sanitario, l’errore non è un’opzione.
Risoluzione Operativa
Ulisses introduce una visibilità progettata per ambienti critici:
Localizzazione in tempo reale su planimetria digitale
Ricerca immediata per ID, categoria o reparto
Stato asset per area (“in uso”, “disponibile”, “in manutenzione”)
Storico movimenti per audit e analisi operative
Pronto per la produzione
Si parte con una site survey per mappare reparti, aree sensibili e flussi reali. Segue commissioning per validare precisione e copertura. Definiamo insieme regole operative allineate al modo in cui il personale lavora davvero.
Risultato Atteso
Riduzione dei tempi di ricerca, maggiore utilizzo degli asset esistenti, meno acquisti ridondanti e una base dati affidabile per pianificazione, manutenzione e miglioramento continuo.

USE CASE 2
La città è connessa. Ma è governata da un vero Digital Twin urbano?
ZTL, varchi ambientali, corsie riservate, aree prioritarie: spesso i sistemi sono isolati e producono dati non integrati. Senza un Digital Twin urbano che unifichi accessi, flussi e conformità ambientale, l’amministrazione reagisce agli eventi anziché governare il sistema. Il problema non è controllare un varco: è trasformare i flussi reali in decisioni strategiche.
E se la città potesse essere governata attraverso il suo gemello digitale?
→ Richiedi un assessment

La Sfida
Il problema non è solo monitorare un accesso o rilevare un’infrazione.È costruire una rappresentazione digitale coerente dei flussi urbani.
Le amministrazioni devono:
garantire il rispetto delle normative ambientali
ridurre l’impatto dei veicoli più inquinanti
monitorare l’efficacia delle politiche di mobilità
disporre di dati difendibili e strutturati
Senza un modello digitale integrato, il dato resta isolato e non diventa strumento di governo.
Risoluzione Operativa
La piattaforma Ulisses abilita la costruzione di un Digital Twin urbano, una replica digitale dinamica della mobilità cittadina.
Attraverso sensoristica distribuita e analisi in tempo reale, il sistema consente di:
Monitorare ingressi e uscite nelle aree regolamentate
Identificare veicoli non conformi alle normative ambientali
Analizzare flussi per fascia oraria e zona
Valutare l’occupazione delle aree riservate
Generare report strutturati per supportare decisioni politiche


Il risultato è una visione integrata che supera la logica del controllo puntuale e abilita una gestione sistemica.
Pronto per la produzione
Si parte con la mappatura dei punti strategici della città e delle aree soggette a regolamentazione. Vengono definiti modelli di flusso, regole di accesso e KPI di monitoraggio.  La piattaforma viene configurata per allinearsi alle esigenze dell’assessorato alla mobilità e agli obiettivi ambientali dell’amministrazione. Il sistema è modulare e scalabile, pronto per essere esteso progressivamente a nuove zone o nuovi servizi urbani.
Risultato atteso
Riduzione delle violazioni non conformi, maggiore efficacia delle ZTL, dati strutturati per rendicontazione istituzionale e una base informativa solida per politiche di mobilità sostenibile.


USE CASE 3
Gestione flotte PA: visibilità reale o solo report a consuntivo?
Mezzi della Polizia Locale, veicoli tecnici, manutenzione stradale, servizi ambientali, trasporto sociale: la gestione flotte nella Pubblica Amministrazione è spesso frammentata tra GPS isolati e sistemi non integrati. Senza un Digital Twin urbano aggiornato in tempo reale, la visibilità sui mezzi è parziale, la pianificazione è reattiva e i costi operativi crescono senza un reale presidio.
→ Richiedi un assessment
La Sfida
La gestione flotte nella PA non è solo sapere “dove si trova un veicolo”. È garantire disponibilità reale dei mezzi, corretta assegnazione per servizio, rispetto delle aree operative, tracciabilità degli interventi.
Senza un sistema integrato:
si moltiplicano i passaggi manuali
si perde tempo nella ricerca dei mezzi disponibili
si generano sovrapposizioni o sotto-utilizzo
diventa difficile rendicontare l’utilizzo verso organi di controllo
Il problema non è la flotta. È l’assenza di un Digital Twin operativo che colleghi mezzi, territorio e missioni.
Risoluzione Operativa
Ulisses abilita una migliore gestione della flotta pubblica, integrandola con il territorio.
La piattaforma consente:
Localizzazione in tempo reale dei mezzi su mappa urbana
Stato operativo del veicolo (in servizio, disponibile, fermo, manutenzione)
Monitoraggio permanenza in aree specifiche (ZTL, zone operative, cantieri)
Storico movimenti e missioni
Dashboard per responsabili di servizio e PAS


Il sistema è integrabile via API con i software gestionali già in uso, sistemi di ticketing/intervento e piattaforme di monitoraggio ambientale.
Pronto per la produzione
Si parte con il censimento dei mezzi comunali e la definizione delle zone di competenza. Ogni veicolo viene dotato di un dispositivo di tracciamento discreto e a lunga autonomia.
La piattaforma viene configurata sulle esigenze specifiche: turni, percorsi standard, KPI di copertura, alert per anomalie.
L'integrazione con i sistemi esistenti (gestione manutenzioni, segnalazioni cittadini, planning squadre) consente di chiudere il cerchio tra pianificazione ed esecuzione.
Risultato atteso
Maggiore utilizzo dei mezzi esistenti, riduzione dei tempi di inattività e delle sovrapposizioni di servizio, controllo oggettivo delle missioni e una base dati strutturata per pianificazione, rendicontazione e ottimizzazione continua della flotta pubblica.

SMART PORT
Container in piazzale… ma la posizione reale non è mai certa
Nei terminal portuali ad alta densità, merci e container si muovono tra nave, piazzale e mezzi di trasporto. Impilati, schermati dal metallo, distribuiti su migliaia di metri quadri. Senza una localizzazione stabile e affidabile, aumentano i tempi di ricerca, rallentano le operazioni di carico/scarico e crescono i fermi operativi.

→ Richiedi un assessment

La Sfida
In ambito portuale il problema non è semplicemente “trovare un container”. È la perdita di controllo operativo quando il piazzale cresce in dimensioni, densità e complessità.
Container impilati fino a più livelli, aree operative estese, movimentazioni continue tra nave, piazzale e mezzi di trasporto.
Quando la localizzazione non è affidabile:
si rallentano le operazioni di carico/scarico
aumentano i tempi di ricerca manuale
si creano micro-fermi nei flussi nave-terra
si generano errori di allocazione
si moltiplicano telefonate tra Operations e IT


E quando si prova a digitalizzare senza una progettazione adeguata, emerge un limite strutturale: in ambienti ad alta densità metallica, il dato deve essere stabile e coerente.

Risoluzione Operativa
Ulisses introduce una visibilità progettata per ambienti ad alta complessità fisica.
Il sistema consente:
Localizzazione in tempo reale di container e asset mobili su mappa digitale del piazzale
Identificazione della presenza/assenza in area specifica
Associazione dinamica container–unità di carico
Monitoraggio delle operazioni di carico/scarico
Storico movimenti per ricostruzione eventi


La piattaforma restituisce dashboard operative filtrabili per area funzionale, stato operativo (in attesa, in carico, pronto alla spedizione, ecc.), finestra temporale.
L’accuratezza viene calibrata in base all’obiettivo operativo:precisione centimetrica dove necessario, o identificazione per macro-area quando sufficiente a ottimizzare i flussi.

Pronto per la produzione
L’implementazione parte sempre da una site survey tecnica, non solo planimetrica: analizziamo la densità metallica e le possibili schermature, studiamo i percorsi reali di movimentazione e identificare le zone funzionali al fine di ottimizzare il posizionamento di ancore e gateway
Segue commissioning in campo per verificare la stabilità del segnale, la coerenza del digital twin e il corretto riconoscimento degli stati operativi.
Insieme, si definisce un set minimo di regole operative allineato ai processi reali del terminal, non a modelli teorici.
Il sistema è integrabile via API con il gestionale già in uso.

Risultato Atteso
Riduzione tempi di ricerca container
Maggiore fluidità nelle operazioni nave-terra
Riduzione fermi operativi
Diminuzione errori di movimentazione
Migliore pianificazione dei piazzali
Base dati affidabile per analisi di efficienza e ottimizzazione futura


-----

NAUTICA - SMART PORT
L’attuale pagina nautica dovrebbe diventare come quella Smart City, cioè splittata in 2:

Smart Port: dati affidabili per governare ciò che si muove tra banchine e piazzali.

Container, mezzi, imbarcazioni, asset e persone generano flussi continui.
Senza visibilità operativa, il porto reagisce agli eventi invece di governare le operazioni.

Porti commerciali e interporti
Tracciabilità container, gestione piazzale e Digital Twin logistico

Porti turistici
	Gestione posti barca, accessi e servizi in marina

I porti turistici sono l’attuale pagina nautica che diventa quindi una sub page. Solo nell’hero Nautica: diventa Porti turistici:

Per i porti commerciali e interporti la struttura della sub page è la seguente:

→ grafica porto commerciale https://drive.google.com/file/d/16WoluqRWSjdHPQ_KWuwi98DFxlcz8_CB/view?usp=drive_link


Porti commerciali: container tracking, gestione piazzale e Digital Twin logistico
Nei terminal, migliaia di asset si muovono ogni giorno tra nave, banchina, piazzale e rete ferroviaria. Senza una visione integrata, la localizzazione è frammentata, i tempi di ricerca aumentano e l’efficienza operativa si riduce.

Cosa puoi fare con Ulisses

Tracciamento container e asset in tempo reale
Localizza container, semirimorchi e mezzi operativi su piazzali e terminal.

Geofencing operativo & controllo aree
Definisci zone di stoccaggio, aree doganali, corridoi logistici e aree a rischio.

Visibilità flussi mezzi e yard management
Monitora movimentazioni tra banchine, piazzali e gate.

Digital Twin del terminal & KPI operativi
Analizza tempi medi di permanenza, saturazione aree, utilizzo asset e performance operative.
